<DOCNO>883519</DOCNO>
<HL>راولپنڈی ، لاہو ر: انسانی سمگلنگ میںملوث 6 افراد گرفتار</HL>
<AUTHOR>روزنامہ جنگ</AUTHOR>
<DATELINE> Pakistan 2016-01-05 17:01:00+05</DATELINE>
<TEXT>لاہور.... ایف آئی اے نے راولپنڈی اور لاہو ر میں دو مختلف کارروائیوں کے دوران انسانی سمگلنگ کے دھندے میں مبینہ طور پر 6 افراد کو گرفتارکرلیا ہے ۔ ایف آئی اے کے ڈائریکٹرانعام غنی کی طرف سے جاری بیان کے مطابق صدر میں واقع بیکری اور چوہڑ چوک سے 2انسانی اسمگلر گرفتارہوئے۔ بیکری سے گرفتار ملزم کا نام یاسر اورتعلق مظفرآباد سے ہے، چوہڑ چوک سے نوشہرہ کلاں خیبرپختونخواکے رہائشی ملزم حق نواز کو گرفتارکیا گیا، ملزم حق نواز سے 19پاسپورٹ اور 5جعلی ڈرائیونگ لائسنس بھی برآمد ہوئے۔ ایف آئی اے انسداد انسانی اسمگلنگ سیل لاہور نے بھِی 4انسانی اسمگلر گرفتار کیے ہیں۔ گرفتار ملزمان میں محمد اسلم ، سلمان اسلم ، تصور عباس اور عرفان بشیر شامل ہیں۔عرفان بشیر پہلے سے درج ایف آئی آر میں مطلوب تھا۔</TEXT>
