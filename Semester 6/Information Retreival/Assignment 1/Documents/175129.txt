<DOCNO>175129</DOCNO>
<HL>2017ء انسانی سمگلنگ کے 1153 کیسز رجسٹرڈ 357 افراد گرفتار کئے، ایف آئی اے</HL>
<AUTHOR>روزنامہ پاکستان</AUTHOR>
<DATELINE> Pakistan 2017-12-10 04:36:30+05</DATELINE>
<TEXT>اسلام آباد(آئی این پی) وفاقی تحقیقاتی ادارے (ایف آئی اے ) نے 2017ء کے دوران مختلف ممالک سے واپس بھیجے گئے لوگوں اور انسانی سمگلنگ میں ملوث افراد کیخلاف کارروائی کی تفصیلات جاری کر دی ہے،1877افراد کو بیرون ملک سے وطن واپس بھیجا گیا ، انسانی سمگلنگ کے 1153کیسز رجسٹرڈ کئے ،انسانی سمگلنگ میں ملوث 647میں سے 357افراد کو گرفتار کیا ،آئی اے ٹی ایف کی رکن ایجنسیوں کے درمیان پہلے سے زیادہ رابطے کی وجہ سے گذشتہ تین برسوں کے دوران 17ہزار سے زائد مواقع پر انسانی سمگلنگ کو روکا گیا ، مفرور ایجنٹوں کا موجودہ پتہ جاننے کیلئے ان کے ووٹ ڈالنے کے آخری مقام کے بارے میں الیکشن کمیشن تک رسائی کی گئی ہے، اس خصوصی مہم کے نتیجے میں 3ہزار 4سو سے زائد ملزموں کو گرفتار کیا گیا ۔ ایس او پیز کے مطابق امیگریشن چیک پوسٹ پر مسافروں کی خاکہ کشی اور مناسب جانچ پڑتال کے بعد نامکمل دستاویزات کی بنیاد پر اتاراجاتا ہے، جعلی دستاویزات پر مسافروں کیخلاف کارروائی کی جاتی ہے، ۔وزارت داخلہ کی دستاویزات کے مطابق ایف آئی اے نے انسانی سمگلنگ کیخلاف کارروائی کی تفصیلات جاری کرتے ہوئے کہا کہ سفری کوائف کی مکمل جانچ پڑتال کرنے کے بعد چیک کاؤنٹر قائم کئے گئے ہیں جہاں ر بہترین اہلیت کے حامل افسروں کو تعینات کیا گیا ہے ۔ مسافروں کی سفری دستاویزات کی نہایت باریک بینی سے جانچ پڑتال کی جاتی ہے ،ایف آئی اے امیگریشن افسروں کی استعدادی گنجائش میں اضافے کیلئے فارن امیگریشن رابطہ افسروں کی طرف سے باقاعدہ تربیتی سیشن کا اہتمام کیا جاتا ہے، امیگریشن افسر جدید ٹیکنالوجی کا استعمال کر تے ہیں جن میں آن لائن ویزا ، ویر ی فیکشن لنکس کا استعمال اور انٹگریٹڈ بارڈر مینجمنٹ سسٹم (آئی بی ایم ایس ) کے تحت کام کیا جاتا ہے غیر قانونی تارکین وطن کے بارے میں تفتیش اور مقدمہ چلانے کیلئے ایف آئی اے کے پانچ ڈائریکٹوریٹس میں انسداد انسانی سمگلنگ اور پولیس سٹیشنز قائم کئے گئے ہیں ، انسانی سمگلروں کی جانب سے اختیار کئے جارہے جدید رجحانات اور نئے نئے راستوں کا پتہ چلانے کیلئے ایف آئی اے ہیڈکوآرٹرزمیں تحقیق و تجزیہ مرکز (آر اے سی ) قائم کیا گیا ہے ،نگرانی کے بغیر سرحد کے ذریعے ہونیوالی انسانی سمگلنگ کی روک تھام کیلئے حکومت نے مغربی سرحد کے ذریعے انسانی سمگلنگ کے خاتمے کیلئے اقدامات کئے ہیں ایف آئی اے</TEXT>
